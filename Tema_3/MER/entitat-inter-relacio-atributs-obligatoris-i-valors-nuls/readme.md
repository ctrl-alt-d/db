# Entitat inter-relació - Atributs obligatoris i valors nuls
## DAW-MP02-UF1 - Exercici de Introducció a les bases de dades
Les entitats tenen atributs. Cal indicar si un atribut requereix o no un valor; aquesta restricció sovint s'anomena *mandatory* (obligatori). Sense aquesta informació, podríem trobar‑nos amb instàncies de l'entitat amb valors no informats. Per exemple, en una base de dades de treballadors podem decidir que la **data de naixement** no és obligatòria per a tots els treballadors, però sí que ho és el **nom**. Quan un valor no està informat diem que té el valor **NULL** (nul).

Notació Crow's foot

![Notació Crow's foot](http://i.imgur.com/Ik0JnYQ.png)

Notació Barker

![Notació Barker](http://i.imgur.com/LAHe4i4.png)

**Exercici**

1. Identifica quins són els atributs 'mandatory' i l'AIP, i com es marquen al model entitat‑relació en notació Crow's foot i en notació Barker. Quina notació et sembla més pràctica? Decideix quina faràs servir.
2. Els atributs que formen l'atribut identificador principal han de ser **mandatory**. Cerca i explica una raó per això.
3. Què són els valors NULL (nuls)? Explica com es diferencien d'un valor buit o d'un zero.


